# -*- mode: mandoku-view; -*-
#+TITLE: 諸葛忠武書
#+DATE: 2015-08-24 22:34:34.112801
#+PROPERTY: ID KR2g0014
#+PROPERTY: BASEEDITION SBCK
#+PROPERTY: JUAN 目録
<pb:KR2g0014_WYG_000-1a>¶
欽定四庫全書　　　　　史部七¶
　諸葛忠武書目錄　　　　傳記類二(名人之屬/)¶
　　卷一¶
　　　年譜¶
　　卷二¶
　　　傳略¶
　　卷三¶
　　　紹漢¶
<pb:KR2g0014_WYG_000-1b>¶
　　卷四¶
　　　連吳¶
　　卷五¶
　　　南征¶
　　卷六¶
　　　北伐¶
　　卷七¶
　　　調御¶
<pb:KR2g0014_WYG_000-2a>¶
　　卷八¶
　　　法檢¶
　　卷九¶
　　　遺事¶
　　卷十¶
　　　雜述¶
　　附記¶
　王冏伯武侯全書十六卷目錄¶
<pb:KR2g0014_WYG_000-2b>¶
　　一鼎立　二繼統　三連呉　四南征　五北伐¶
　　六遺命　七調御　八法檢　九用人　十世系¶
　　十一異同　十二遺事　十三八陣　十四綱目¶
　　十五評論　十六碑銘　又紀言三巻¶
　　　右冏伯是書實創竒作觀其□採旁雜訂證疑¶
　　　誤可謂先哲之功人後學之嘉惠雖繁複悤冗¶
　　　略不校勘而朗識冲襟故當不朽用特紀其篇¶
　　　名願與好學深思者共披覽焉¶
<pb:KR2g0014_WYG_000-3a>¶
　陳壽進諸葛氏集目錄¶
　　開府作牧一　　　　權制二¶
　　南征三　　　　　　北出四¶
　　計筭五　　　　　　訓厲六¶
　　綜覈上七　　　　　綜覈下八¶
　　雜言上九　　　　　雜言下十¶
　　貴和十一　　　　　兵要十二¶
　　傳運十三　　　　　與孫權書十四¶
<pb:KR2g0014_WYG_000-3b>¶
　　與諸葛瑾書十五　　與孟達書十六¶
　　廢李平十七　　　　法檢上十八¶
　　法檢下十九　　　　科令上二十¶
　　科令下二十一　　　軍令上二十二¶
　　軍令中二十三　　　軍令下二十四¶
　　　右二十四篇凡十萬四千一百一十二字¶
　　　又按本集雖亡幸存題目而一切譌託者又幸¶
　　　其别立篇名絶不攙溷然則存羊辨雁正賴古¶
<pb:KR2g0014_WYG_000-4a>¶
　　　書不惟裴世期王冏伯有功史籍而陳志益不¶
　　　朽矣¶
　　　　臣等謹案諸葛忠武書十巻明楊時偉編時¶
　　　　偉字去奢吳縣人初王士騏撰武侯全書十¶
　　　　六巻時偉病其蕪累更撰是書存其連呉南¶
　　　　征北伐調御法檢遺事六巻而増年譜𫝊畧¶
　　　　紹漢雜述四巻共十卷昔陳夀所進諸葛亮¶
　　　　集二十四篇其文乆佚惟其目尚見亮𫝊末¶
<pb:KR2g0014_WYG_000-4b>¶
　　　　今世所𫝊亮集四巻由後人採摭而成文多¶
　　　　依托如梁父吟乃禇亮之作見於唐歐陽詢¶
　　　　藝文𩔖聚乃因與亮本𫝊好為梁父吟事相¶
　　　　合又禇亮姓名與諸葛亮字相近遂訛為亮¶
　　　　作又黄陵廟記稱昭烈帝為劉氏亮之忠藎¶
　　　　斷不敢輕蔑其主如是且其中亂石排空驚¶
　　　　濤排岸之語乃剽襲蘇軾大江東詞其偽妄¶
　　　　尤不待言時偉此編於此類多所釐正較諸¶
<pb:KR2g0014_WYG_000-5a>¶
　　　　家頗為精審其排比事迹亦具有條理可以¶
　　　　見亮之始末其書本與陶潜集合編盖寓言¶
　　　　進則當為亮退則當為潜意然潜之詩文自¶
　　　　為别集之流亮之事迹自為𫝊記之𩔖難以¶
　　　　併為一書故今錄此書於史部潜集則仍别¶
　　　　著録於集部焉乾隆四十二年六月恭校上¶
　　　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　　　總　校　官　(臣/)陸　費　墀¶
#+PROPERTY: JUAN 引
<pb:KR2g0014_WYG_000-6a>¶
諸葛忠武書引¶
按陳壽志所載諸葛氏集二十四篇開府作牧等書具¶
存目錄而裴松之註時引亮集云云至蘇東坡葉水心¶
迺有不見全書之歎則侯集之亡久矣追惋散軼彌深¶
艷羨近歳婁東王冏伯重輯武侯全書匪特在侯不容¶
少此至於𢎞濟世業勸奨忠孝鬱為大觀而世多不見¶
見亦不賞嗟夫枕中鴻寳帳内論衡豈可為不知者道¶
哉今余是編實本冏伯更張位置僅三之一增損事辭¶
<pb:KR2g0014_WYG_000-6b>¶
殆十之九蓋因合刻而自成别本匪掩前書而故立同¶
異也互考當自悉之又味傳言好為梁父吟不言自作¶
若今所傳步出齊城門意義庸淺奚取而好吟之黄陵¶
廟記亦絶不類當時語氣别有附乙以竢明者又按傳¶
封武鄉侯諡忠武而後人止稱武侯不解何義因題其¶
端曰諸葛忠武侯書言書不言集不忘原集也原集既¶
亡安得云全而取贋慁真疑誤後學如新書將苑等類¶
則匪必陳裴不載冏伯不取而始辨也是用商之同志¶
<pb:KR2g0014_WYG_000-7a>¶
寧覈毋濫云萬厯已未夏至楊時偉識¶
