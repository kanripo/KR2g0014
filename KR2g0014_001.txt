# -*- mode: mandoku-view; -*-
#+TITLE: 諸葛忠武書
#+DATE: 2015-08-24 22:34:34.127688
#+PROPERTY: ID KR2g0014
#+PROPERTY: BASEEDITION SBCK
#+PROPERTY: JUAN 卷一
<pb:KR2g0014_WYG_001-1a>¶
欽定四庫全書¶
　諸葛忠武書巻一¶
　　　　　　　　　　　　明　楊時偉　編¶
　　年譜¶
　時偉按古人年譜無事則闕此特變體嵗引時事者¶
　維侯降神以挽炎祚而桓靈之傾圯既深操權之竊¶
　據已固是故伊呂之征誅易而孔明之興復難時為¶
　之也光和以前藴亂未熾黄巾卓操適際侯生特紀¶
<pb:KR2g0014_WYG_001-1b>¶
　厥要以志時艱而事涉魏吴為稍詳焉¶
靈帝光和四年辛酉是歳侯生¶
　按建興十二年甲寅丞相亮卒於軍時年五十四則¶
　知為辛酉年生　是歳皇子協生即獻帝¶
光和五年壬戌¶
　是歳以災異愽問得失議郎曹操上書切諫¶
光和六年癸亥¶
　初鉅鹿張角以妖術教授分遣弟子轉相誑誘遂置¶
<pb:KR2g0014_WYG_001-2a>¶
　三十六方大方萬餘人小方六七千方猶將軍也各¶
　立羣帥訛言蒼天己死黄天當立以中常侍為内應¶
　約明年甲子内外俱起¶
中平元年甲子¶
　春角弟子上書告之詔三公司隸案驗有事角道者¶
　誅殺千餘人下冀州逐捕角等角等馳勑諸方一時¶
　俱起皆著黄巾為標幟故謂黄巾賊帝召羣臣㑹議¶
　赦天下黨人¶
<pb:KR2g0014_WYG_001-2b>¶
中平二年乙丑¶
　崔烈為司徒因𫝊母入錢五百萬時人謂之銅臭¶
中平三年丙寅¶
　諫議大夫劉陶言天下大亂皆由宦官宦官共譖陶¶
　下獄死前司徒陳耽忠正宦官怨之亦陷死獄中¶
中平四年丁卯¶
　長沙賊區星自稱將軍詔以議郎孫堅為長沙太守¶
　討平之封堅烏程侯¶
<pb:KR2g0014_WYG_001-3a>¶
中平五年戊辰¶
　太常劉焉建議以刺史威輕宜改置牧伯侍中董扶¶
　私謂焉曰益州有天子氣焉乃求為益州牧州任之¶
　重自此始¶
中平六年已已靈帝崩¶
　立皇子辯　袁紹勸大將軍何進誅宦官不就進被¶
　殺紹遂勒兵捕諸宦官無少長悉誅之　召董卓將¶
　兵詣京師卓廢帝立陳留王協袁紹奔冀州¶
<pb:KR2g0014_WYG_001-3b>¶
獻帝初平元年庚午¶
　闗東諸郡起兵討卓推袁紹為盟主卓遷帝長安¶
　劉表為荆州刺史　是歳昭烈領平原相以闗羽張¶
　飛為别部司馬¶
初平二年辛未¶
　袁紹使人說韓馥馥讓紹為冀州牧　袁術遣孫堅¶
　擊劉表表將黄祖部曲射殺堅堅子策年十七有復¶
　讎之志徑到壽春見術術以父兵千餘還策表拜懐¶
<pb:KR2g0014_WYG_001-4a>¶
　義校尉¶
初平三年壬申¶
　王允使呂布殺董卓卓將校求赦不許武威賈詡勸¶
　李傕為卓報讎大戰長安中允被殺¶
初平四年癸酉¶
　曹操攻陶謙初操父太尉曹嵩避難瑯琊為謙别將¶
　士卒所殺操引兵擊謙坑殺男女數十萬攻其三縣¶
　皆屠之雞犬亦盡¶
<pb:KR2g0014_WYG_001-4b>¶
興平元年甲戌¶
　是年陶謙卒衆推昭烈領徐州牧¶
興平二年乙亥¶
　李傕郭氾共鬭傕刼天子汜質公卿遂燒宫殿帝幸¶
　𢎞農長安城空四十餘日　按陳志亮早孤從叔父¶
　𤣥依荆州牧劉表則知侯寓襄鄧當在此年以後¶
　侯是年十五歳¶
建安元年丙子¶
<pb:KR2g0014_WYG_001-5a>¶
　袁術攻昭烈以爭徐州吕布襲下邳　秋七月駕至¶
　洛陽曹操迎天子遂遷都許　孫策取㑹稽太守王¶
　朗迎降策自領㑹稽太守　吕布攻昭烈昭烈敗走¶
　歸曹操操表為豫州牧使東擊布¶
二年丁丑¶
　韓暹楊奉寇略徐揚間昭烈邀擊斬之¶
三年戊寅¶
　曹操禽吕布昭烈從操還許表為左將軍¶
<pb:KR2g0014_WYG_001-5b>¶
四年已卯¶
　孫策徇豫章太守華歆降　初車騎將軍董承稱受¶
　帝衣帶中密詔與昭烈共誅曹操㑹操遣昭烈擊袁¶
　術昭烈遂殺徐州刺史車冑東海郡縣多叛操為昭¶
　烈¶
五年庚辰¶
　董承謀洩操殺承等自擊昭烈拔下邳禽闗羽昭烈¶
　奔袁紹　孫策殺吴郡太守許貢貢奴客為貢執讎¶
<pb:KR2g0014_WYG_001-6a>¶
　射殺策策創甚呼弟權佩以印綬策卒年二十六權¶
　時年十九　是年闗羽為曹操斬袁紹將顔良盡封¶
　操所賜而犇昭烈於袁軍¶
六年辛已¶
　曹操擊昭烈昭烈奔劉表表使屯新野¶
七年壬午¶
　袁紹自軍敗慙憤發病嘔血死　曹操責孫權任子¶
　張昭等猶豫不决權引周瑜與定議遂不送質¶
<pb:KR2g0014_WYG_001-6b>¶
八年癸未¶
　孫權西伐黄祖討山寇悉平之¶
九年甲申¶
　曹操攻袁尚尚奔中山¶
十年乙酉¶
　曹操攻袁譚斬之¶
十一年丙戌¶
　荆州豪傑歸昭烈者日益多表疑其心隂禦之使拒¶
<pb:KR2g0014_WYG_001-7a>¶
　夏侯惇于禁等於博望昭烈設伏自燒屯偽遁惇等¶
　追之伏發見敗¶
十二年丁亥¶
　是年昭烈見孔明於隆中時年二十七　後主禪生¶
　於荆州按章武三年癸卯太子禪即位年十七則知¶
　為丁亥年生正侯出隆中之歳也¶
十三年戊子¶
　罷三公官曹操自為丞相　操殺太中大夫孔融¶
<pb:KR2g0014_WYG_001-7b>¶
　劉表卒子琮降操昭烈走當陽侯奉命使吴與周瑜¶
　魯肅等破操於赤壁以侯為軍師中郎將¶
十四年已丑¶
　孫權分南㟁地給昭烈¶
十五年庚寅¶
　昭烈自詣孫權求都督荆州有孔明諫孤莫行之語¶
　　以龎綂為治中與侯竝為軍師　是歳周瑜卒¶
十六年辛卯¶
<pb:KR2g0014_WYG_001-8a>¶
　曹操以子不為丞相副　益州别駕張松勸劉璋迎¶
　昭烈昭烈西上侯與雲長守荆州¶
十七年壬辰¶
　孫權徙治秣陵作石頭城改秣陵為建業　劉璋殺¶
　張松勑闗戍勿通昭烈昭烈怒斬璋將楊懐高沛進¶
　攻涪城¶
十八年癸已¶
　曹操攻孫權權率衆禦之相守月餘操還　操自為¶
<pb:KR2g0014_WYG_001-8b>¶
　魏王加九錫　昭烈舉兵向雒劉璋諸將皆敗退多¶
　降昭烈　自十三年至此侯在荆州¶
十九年甲午¶
　是歳龎綂卒　侯留闗羽守荆州自率張飛趙雲等¶
　分定郡縣成都平昭烈領益州牧以侯為益州太守¶
　　是歳操使華歆等收皇后璽綬併其二皇子皆酖¶
　殺之¶
二十年乙未¶
<pb:KR2g0014_WYG_001-9a>¶
　立操女為皇后　昭烈聞曹操將攻漢中求和於孫¶
　權遂分荆州以湘水為界¶
二十一年丙申¶
　曹操進爵為王¶
二十二年丁酉¶
　操設天子旌旗出入稱警蹕京兆金禕與少府耿紀¶
　司直韋晃太醫令吉本本子邈邈弟穆謀挾天子以¶
　攻操　是歳魯肅卒¶
<pb:KR2g0014_WYG_001-9b>¶
二十三年戊戌¶
　吉邈等衆潰見殺　曹操自將擊昭烈昭烈屯陽平¶
二十四年已亥¶
　昭烈自陽平南渡沔水遣黄忠擊斬夏侯淵遂定漢¶
　中進位漢中王　是年闗羽攻曹仁于禁等七軍皆¶
　沒　孫權稱臣於操呂蒙陸遜以詐取江陵羽卒¶
　陳羣等勸操簒漢¶
二十五年庚子(魏曹丕黄/初元年)¶
<pb:KR2g0014_WYG_001-10a>¶
　曹操死子丕簒漢封漢帝為山陽公¶
昭烈皇帝章武元年辛丑(魏黄初/二年)¶
　蜀中傳言漢帝遇害於是漢中王發喪制服侯與羣¶
　下勸稱尊號夏四月王即皇帝位以侯為丞相¶
章武二年壬寅(魏黄初三年/吴黄武元年)¶
　帝恥闗羽之歿自將擊孫權為陸遜所敗入白帝城¶
　改白帝為永安孫權請和遣鄭泉來聘帝使太中大¶
　夫宗瑋報之漢吴復通　是歳孫權受曹丕封為吴¶
<pb:KR2g0014_WYG_001-10b>¶
　王改元黄武　張飛卒以侯領司𨽻校尉¶
章武三年癸卯夏五月以後即後帝建興元年(魏黄初/四年吴)¶
　(黄武/二年)¶
　二月侯至永安四月帝崩於永安年六十三侯受遺¶
　詔奉喪還成都五月太子禪即位時年十七封丞相¶
　亮為武鄉侯兼領益州牧政事皆决於亮　使鄧芝¶
　聘吴　朱褒高定等叛　是歳魏華歆王朗陳羣等¶
　各有書與侯欲使稱藩侯不答作正議文載北伐¶
<pb:KR2g0014_WYG_001-11a>¶
建興二年甲辰(魏黄初五年/吴黄武三年)¶
　呉張溫來聘復使鄧芝聘呉　是歳務農殖穀閉闗¶
　息民¶
建興三年乙已(魏黄初六年/吴黄武四年)¶
　侯率衆南征斬雍闓七擒孟獲¶
建興四年丙午(魏黄初七年/呉黄武五年)¶
　五月曹丕死丕子叡立¶
建興五年丁未(魏太和元年/呉黄武六年)¶
<pb:KR2g0014_WYG_001-11b>¶
　三月侯率衆伐魏上表出師　是歳侯子瞻生按建¶
　興十二年甲寅侯在武功與兄瑾書云瞻今己八歳¶
　又按景耀元年癸未瞻戰死年三十七則知為丁未¶
　年生¶
建興六年戊申(魏太和二年/呉黄武七年)¶
　春侯率諸軍伐魏有出師表闗中響震前軍馬謖違¶
　侯節度敗於街亭疏請自貶詔以亮為右將軍行丞¶
　相事拔西縣千餘家還漢中　十一月復上表出師¶
<pb:KR2g0014_WYG_001-12a>¶
　圍陳倉糧盡引還斬其追將王雙　二表俱載北伐¶
建興七年已酉(魏太和三年/呉黄龍元年)¶
　伐魏攻武都隂平郭淮敗走遂拔二郡復策拜丞相¶
　　夏四月孫權稱帝使以竝尊二帝來告　遣衞尉¶
　陳震往賀因與呉盟¶
建興八年庚戌(魏太和四年/吴黄龍二年)¶
　魏曹真司馬懿入寇侯次於城固以待之魏延敗郭¶
　淮於陽谿¶
<pb:KR2g0014_WYG_001-12b>¶
建興九年辛亥(魏太和五年/吴黄龍三年)¶
　伐魏圍祁山始以木牛運大敗司馬懿獲甲首三千¶
　級𤣥鎧五千領角弩三千一百張糧盡引退斬其追¶
　將張郃¶
建興十年壬子(魏太和六年/吴嘉禾元年)¶
　是年休士勸農教兵講武¶
建興十一年癸丑(魏青龍元年/吴嘉禾二年)¶
　是年運米斜谷口治邸閣息民休士三年而後用之¶
<pb:KR2g0014_WYG_001-13a>¶
建興十二年甲寅(魏青龍二年/吴嘉禾三年)¶
　遣使約呉同時大舉由斜谷出師始以流馬運乃分¶
　兵屯田為久住計與司馬懿相守百餘日侯數挑戰¶
　懿不出乃遺懿巾幗婦人之服　八月丞相亮卒於¶
　軍中年五十四遺命退軍節度司馬懿追之敗走¶
　是年漢獻帝亦殂於魏¶
　按侯與獻帝生同辛酉歿同甲寅固已巧合且帝以¶
　八月葬而侯八月卒不尤異哉嗚呼漢不亡則侯不¶
<pb:KR2g0014_WYG_001-13b>¶
　死侯死而漢乃真亡矣¶
　¶
　¶
　¶
　¶
　¶
　¶
　諸葛忠武書巻一¶
